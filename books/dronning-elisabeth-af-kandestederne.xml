<xml>
	<title>Dronning Elisabeth af Kandestederne</title>
	<image>img/books/dronning-elisabeth-af-kandestederne.jpg</image>
	<image_title>Blues</image_title>
	<price>220</price>
	<review_header>Pressemeddelelse</review_header>
	<review>
		<![CDATA[
			<p>
				Den 20. maj udgiver forlaget Ancethe den biografiske roman ”Dronning Elisabeth af
				Kandestederne.” Bogen handler om den kvinde, der sammen med sin mand grundlagde et af forrige
				århundredes mest berømte badehoteller: Kokholms Badehotel. Der er skrevet flere bøger om
				hotellet og det glade sommerliv, der udspillede sig der, og TV- serien ”Badehotellet” er inspireret af
				de mange anekdoter, der er fortalt fra den gyldne periode i første halvdel af 1900-tallet.
			</p>
			<p>
				Ovennævnte romans handling udspiller sig i tiden før hotellet blev bygget og stedet blev et berømt
				ferieparadis. Den fortæller om to unge mennesker, der havde det til fælles, at de begge voksede op i
				fattigdom, han som søn af en daglejer og hun som datter af en klitbonde, og desuden, at de turde
				trodse det mønster, de var født ind i og at drømme om et helt andet liv.
			</p>
			<p>
				De slap ikke drømmen, selv om de mødte modstand fra alle sider. Man kunne sige, at deres historie
				er ret usandsynlig, og det ville man kalde den, hvis den var opdigtet. Det er den ikke, den bygger
				helt ned i detaljen på arkivmateriale, bl.a. det store Kokholmarkiv, der rummer breve fra
				Kongehuset og fra tidens kendteste kunstnere. Desuden på lokalarkiver, folketællinger og
				kirkebøger.
			</p>
			<p>
				Elisabeth og Christen realiserede deres drøm. De byggede deres hotel. Hvordan kan man læse i
				romanen. Og det blev et af landets mest mondæne, hvert år besøgt af kongefamilien og af de største
				kunstnere, f.eks. var Poul Reumert fast gæst hver sommer, og det var også ham, der tildelte
				Elisabeth titlen ”Dronning.”
			</p>
			<p>
				Bogen kan købes i boghandlen
			</p>
			<p>
				Den koster 220 kr.
			</p>
			<p>
				Desuden kan den bestilles på tlf. 29 66 46 83 eller på email:
			</p>
			<p>
				<a href="mailto:marianne@hesselholt.com?subject=K&oslash;b af Dronning Elisabeth af Kandestederne">marianne@hesselholt.com</a><br>
			</p>
		]]>
	</review>
</xml>
