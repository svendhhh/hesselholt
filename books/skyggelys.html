<!DOCTYPE html>
<html>
  <head>
    <link href="../css/global.css" rel="stylesheet" type="text/css" media="all">
    <title>Skyggelys.</title>
  </head>

  <body>
    <div id="body">
      <span class="title">Skyggelys</span>

      <div id="image">
	<img src="../img/books/skyggelys.jpg" alt="Skyggelys">
      </div>


      <div id="buy">
	<b>
	  <a href="mailto:marianne@hesselholt.com?subject=K&oslash;b af Skyggelys">
	    K&oslash;b bogen her for kr 120,-
	  </a>
	</b>
	<br>
	Send email med bestilling og inkluder navn og
	adresse, samt et telefon-nummer til marianne@hesselholt.com
      </div>

      <hr class="clear">










      <div class="subtitle">Lekt&oslash;rudtalelse:</div>

      <div class="text">
	Hesselholt, Marianne:
	Skyggelys og andre fort&aelig;llinger om menneskeb&oslash;rn / Marianne
	Hesselholt. - Ancethe. - 159 sider.
      </div>

      <div class="text">

	En lille bog med et utraditionelt syn på demente, der kan give pårørende og
	plejepersonale en bedre forståelse for det demente sind. 
      </div>


      <div class="text">
	<div class="header">
	  Beskrivelse:
	</div>
	Forfatteren har skrevet flere bøger for børn og voksne. Efter hendes mor fik
	diagnosen alzheimer, har hun udforsket sygdommen og brugt temaet i flere af
	sine bøger, bl.a. Cirkelbarn og sommerfugl, 2000. I Skyggelys tager hun
	udgangspunkt i moderens sygehistorie, som hun hæver op over det private ved
	sine indfølte refleksioner over det demente sind. Størsteparten af bogen
	består af skønlitterære tekster, hvoraf nogle er uddrag fra hendes tidligere
	bøger. Med disse belyser hun demensen fra forskellige synsvinkler: den
	demente selv, de pårørende og barnet, der har en sjælden evne til at
	kommunikere med den demente. Hendes syn på demente er mere positiv end den
	gængse og præget af stor indfølingsevne og respekt for det enkelte individ.
	Uden at nedtone de ubarmhjertigt fremadskridende tab af færdigheder
	fremstiller hun demente som mennesker med følelserne i behold. 
      </div>

      <div class="text">
	<div class="header">
	  Sammenligning:
	</div>
	Med sin specielle synsvinkel og sit nuancerede menneskesyn er bogen et
	velkomment supplement til den kliniske litteratur og de private
	sygehistorier. 
      </div>
      
      <div class="text">
	<div class="header">
	  Konklusion:
	</div>
	En velskrevet lille bog, der indfølende og nuanceret åbner for en dybere
	indsigt i det demente sind med sin vellykkede blanding af sygehistorie og
	skønlitterære tekster. 
      </div>

      <hr class="clear">

      <div style="text-align:center">
	Anmeldelse:<br>
	<a href="../img/SkyggelysAnmeldelse.jpg"><img src="../img/SkyggelysAnmeldelseSmall.jpg"><br>
	  (klik for stor version)</a>
      </div>

      <hr class="clear">

      <div class="subtitle">Uddrag fra indledningen:</div>


      <p>I researchfasen hørte jeg mange foredrag om sygdommen, og jeg lyttede til og
	læste alt, hvad jeg kunne opdrive om emnet. Og der er udgivet et utal af
	mere eller mindre læselige skrifter om Alzheimers – mange af dem er
	sygehistorier, fortalt af læger og sygeplejersker, det er de mest kliniske,
	andre er fortalt af pårørende, som har syntes, at de måtte skrive om det,
	der en tid havde fyldt så utrolig meget i deres liv. Det er de mest
	menneskelige. Selvfølgelig, men ikke nødvendigvis, for den bedste af dem
	alle er nemlig skrevet af en specialist. Det er Christine E. Swanes "Skyggen
	af en Hverdag." Den bog satte mange ting på plads for mig og gav desuden et
	mere nuanceret og navnlig et mere positivt syn på de syge end det, man
	normalt møder i litteraturen. Chr. Swane skriver med stor indlevelse, og hun
	har en vældig både praktisk og teoretisk-faglig viden, som hun gavmildt øser
	ud af.</p>

      <p>En af de smukkeste scener fra skønlitteraturen står at læse i Göran
	Tünströms roman "Tyven" Den scene kunne være skrevet om min mor. Og jeg vil
	citere slutningen. Drengen Johan har taget en gammel dement kvinde med på en
	skovtur. Hun kommer op fra søen.</p>

      <p>Når hun kom op igen strålede hun:</p>

      <p>"Hvor var det dejligt. En tår kaffe ovenpå ...</p>

      <p>"Ja, men vi drak jo det hele lige før."</p>

      <p>"Ja, det tænkte jeg nok. Det smagte sandelig godt."</p>

      <p>"De svømmer virkelig fantastisk."</p>

      <p>"Ja, det har jeg ingen vanskeligheder med. Det er der nok ikke mange i min
	alder der gør lige så godt. Men før var havet mere salt."</p>

      <p>"Ja."</p>

      <p>"Man burde tilbringe hele sommeren her. Hvis man ellers kan få nogen med.
	Måske skulle jeg spørge Margareta Düring."</p>

      <p>"Ja, men hun er død."</p>

      <p>"Hvad siger du! Det er der ingen der har sagt.</p>

      <p>"De var selv med til hendes begravelse."</p>

      <p>"Blev kransen betalt?"</p>

      <p>"Det tror jeg nok."</p>

      <p>"Ja, ja."</p>

      <p>...</p>

      <p>Nej, nu tror jeg, jeg vil læse lidt."</p>

      <p>Hun åbnede Agatha Christie bogen, kiggede lidt på siderne, faldt i søvn,
	vågnede igen og smilede skælmsk til Johan:</p>

      <p>"To brush up my English."</p>

      <p>“Men bogen er jo på svensk."</p>

      <p>"Jeg syntes nok, den virkede så nem. Skal vi tage tilbage til Stockholm nu?"</p>

      <p>"Vi er jo i Sunne, De bor jo her i Sunne."</p>

      <p>"Jeg skulle lige til at sige det. Man bliver glemsom med alderen. Det er et
	held at man alligevel er klar i hovedet. Men de snød mig vist meget."</p>

      <p>"Hvem?"</p>

      <p>De der købte huset. De så ikke hæderlige ud. Jeg gad vist hvad jeg fik for
	det."</p>

      <p>"De har ikke solgt det."</p>

      <p>"Det var godt. Man kan ikke stole på nogen nu om stunder." ( citat slut )</p>

      <p>Kan man skrive noget positivt om Alzheimers? Er det ikke alt sammen sort på
	sort? Ja, og nej. Jeg kan bruge eksemplet med min mor. Faktisk var hun et
	menneske, hvis nervesystem jævnligt voldte hende store kvaler, og da hun var
	"rask", det hed sig, at hun havde "dårlige nerver," og havde min far ikke
	været så jordbunden og kærligt et menneske, så tror jeg, at hun ville have
	haft en besværlig gang på jorden.</p>

      <p>Men da hun blev dement, faldt nerverne til ro, og hun faldt selv til ro, og
	jeg oplevede forundret en spinkel livsglæde spire frem i hendes sind.
	Tilværelsen havde fået nye farver for hende, og hun var ikke mere så
	ngstelig. Det lyder måske selvmodsigende, når man betænker sygdommens
	karakter med dens grådige ødelæggelse af patientens hjerneceller og deraf
	følgende hukommelsessvigt, der hurtigt gør den syge uegnet til at navigere
	sikkert i sin omverden, Men for mor var det ikke kun en ulempe. Hun havde på
	sin vis "glemt", at verden var utryg, og at bekymringerne i hendes tidligere
	liv ofte havde stået i kø. Nu sugede hun til sig af det, hver ny dag og
	hvert nyt øjeblik kunne bringe hende og var måske for første gang i sit liv
	tilfreds. Virkede ind imellem ligefrem glad. Sådan oplevede jeg hende i al
	fald. Carpe diem! Jo, det havde hun "lært," og hun greb taknemmeligt hver
	dag, sådan som den kom til hende, og fik det bedste ud af den.</p>


      <div class="subtitle">Uddrag fra novellen Anne og Oldefar:</div>

      <p>Hun sidder med fingeren i munden.</p>

      <p>Det må hun også godt, for hun har en rokketand, og den driller, og hun
	kan næsten ikke lade være med at tænke på den hele tiden og sidde og rokke.
	Frem og tilbage.</p>

      <p>Men den vil ikke ud.</p>

      <p>"Hvorfor spiser du din finger?" spørger oldefar, "er du sul­ten?"</p>

      <p>"Nej, men min tand er dum. Den rokker."</p>

      <p>"Så ryk den ud!" siger oldefar.</p>

      <p>"Ja!" Hun rokker vildt frem og tilbage, "men den vil bare ikke. Den
	sidder fast."</p>

      <p>"Det gør mine tænder da ikke, se bare!" siger oldefar og vups har han
	rykket alle tænderne ud på en gang og sidder og svinger med dem, mens han
	ser stolt på Anne.</p>

      <p>"Ja ... ­jamen," siger hun helt forfærdet.</p>

      <p>"Ha, ha, ha, ha," ler han, og så rækker han Anne alle sine tænder.</p>

      <p>Hun kigger på sin hånd, der pludselig holder om en hånd­fuld meget gamle
	og sære tænder, og hun ved ikke, hvad i al verden hun skal stille op med
	dem.</p>

      <p>Hun vender og drejer dem og er helt stum.</p>

      <p>Så kigger hun på oldefar.</p>

      <p>Hans mund er skrumpet ind til ingen­ting, og hun synes, han ser meget
	underlig ud med sit smalle nøgne hoved og lange tynde hals og så den lille
	bitte rynkede mund.</p>

      <p>Hun kommer til at tænke på de små pjuskede fugleun­ger, som far har vist
	hende, og som sad i reden og strakte hals og peb og troede, at hun var deres
	mor.

      <p>"Jeg er ikke din mor!" kommer hun til at sige, og oldefar farer sammen og
	griber sine tænder og lader dem forsvinde i munden, som bliver almindelig
	igen, mens han mumler noget, som hun ikke kan forstå.</p>

      <p>Så lukker han øjnene, sådan som han gør, når han vil væk.</p>

      <p>Anne sidder helt stille.

      <p>"Moar ..." ­piber han ynkeligt og åbner igen øjnene og ser lige på Anne.</p>

      <p>"Har du ... set min mor?"</p>

      <p>"Nej," siger Anne, "men du skal ikke være ked af det, for nu er jeg her
	jo."</p>

      <p>"Åh, ja, du er her jo, lille pige," siger han og har igen glemt, at hun
	hedder Anne. "Men jeg har ondt i...." han peger på sine knæ, og hun kan godt
	mærke, at de ryster lidt og springer ned på gulvet.</p>

      <p>"Oldefar," siger hun, "hvordan var din mor?"</p>

      <p>"Mor?" siger han og ser ud, som om han tænker, "jeg hjælper mor. Så er
	jeg en stor dreng."</p>

      <p>"Jeg hjælper også mor," siger Anne, "men sommeti­der gider hun ikke. Så
	gør hun det selv."</p>

      <p>"Ja, selv," siger oldefar og nikker.</p>

      <p>Anne skubber sin stol helt hen til hans, så hun kan nå hans hånd, men
	allerede mens hun står og bakser med stolen, hører hun ham sige: "Godt
	Robert, kræfter, det.. det.. det... Et rigtigt lille mandfolk, ja. Bare fuld
	fart på!"</p>

      <p>Anne maser med stolen, som er tung, og så sætter hun sig op på den og
	tager oldefars hånd.</p>

      <p>"Vi snakkede om din mor lige før," siger hun voksent, "og at du hjælper
	hende."</p>

      <p>"Du skal hjælpe din mor, Robert!" mumler oldefar forvirret, som om han
	godt ved, at det ikke lige var det, de snakkede om.</p>

      <p>"Din mor," siger Anne og ser ham lige ind i øjnene. Som be­gynder at
	flakke lidt og ikke mere se Anne.</p>

      <p>"Min,.. min mor?" siger han og ser sig søgende, "hun er her ikke mere."</p>

      <p>"Nej," siger Anne, "men hun var?"</p>

      <p>"Var?" mumler han og ryster ulykkeligt på hovedet, og Anne synes, at nu
	er deres snak på vej til at blive alt for sørge­lig.</p>

      <p>Og så giver hun sig til at kilde hans hånd, indtil han ler, og hans anden
	hånd begynder at krible op og ned ad hendes arm, så hun også griner.</p>

      <p>Så siger hun: "Okker gokker gummiklokker..." og oldefar fort­sætter
	"erle, perle, pif, paf, puf."</p>

      <p>Anne tænker længe, så kommer hun pludselig efter det: "Katten og
	kæl­lingen," siger hun og oldefar fortsæt­ter: "sloges om vællingen, Av!
	skreg kællingen, jeg brændte mig på væl­lingen, miav! sagde katten, så ku'
	du ha' ladt mig ha' den!"</p>

      <p>Han kan nok hundrede af den slags gamle sjove remser, tror Anne, og bare
	hun siger de første to, tre ord, så husker han resten.</p>

      <p>En gang imellem sidder han og kommer i tanker om sådan en remse og
	skynder sig at sige den, som om han er bange for, at den skal blive væk inde
	i hovedet, inden Anne har hørt den.</p>

      <p>Og hun prøver hver gang at huske begyndelsen, for så ved hun, at hun
	altid kan fiske den frem.</p>

      <p>Og lige nu er det en god ting at lave synes hun.</p>

      <p>Remser med rim i, ja.

      <p>Hun får pludselig lyst til selv at lave en remse, en rigtig flot en og
	helt ny. Hendes egen. Og hun tænker og tænker.</p>

      <p>Oldefar sidder helt stille nu og stirrer ud i luften, som om han prøver
	at fange noget med øjnene, som ikke er der.</p>

      <p>Så han forstyrrer hende ikke.</p>

      <p>Nu har hun det: "Olde er en kat uden hat pjat godnat god­nat..."</p>

      <p>Hun griner, for de rim var da sjove, og så siger hun remsen himmelhøjt
	for oldefar, som nikker og siger: "godnat, godnat, godnat..."</p>

      <p>"Nej, oldefar, prøv at sige det!"</p>

      <p>"Hvad?"</p>

      <p>"Sig min remse!"</p>

      <p>"Ælle bælle mig fortælle..." begynder han, men Anne af­bryder: "Nej, min,
	du skal prøve min."</p>

      <p>Og hun gen­tager remsen meget langsomt og oldefar nikker til hvert eneste
	ord, men bagefter kan hun forstå, at han alligevel ikke har hørt ordentligt
	efter, for han har ikke engang lært det første ord.</p>

      <p>Anne skælder ud.</p>

      <p>"Det er for galt "siger hun, "og du må pokkerme tage dig sammen!"</p>

      <p>"Ja," klynker han og begynder at ryste og se bange ud, og Anne forstår,
	at hun har været grov.</p>

      <p>Han tåler jo slet ikke, at man skælder ham ud. Selv om han har fortjent
	det, for det har han, når hun gør sig sådan umage, og han bare sidder der og
	glemmer lige på stedet.</p>

      <p>Hun kravler op på hans knæ og lægger armene om hans hals, og han holder
	straks op med at ryste, og hun bestemmer, at hun aldrig mere vil skælde ham
	ud.</p>

      <p>Lige meget hvor streng han så er.</p>

      <p>Så kommer mor pludselig ind og henter hende, og som sædvan­lig råber hun
	himmelhøjt "goddag!" mens hun trykker olde­fars hånd, og hvis ikke Anne
	havde siddet på hans skød, ville han være blevet bange for det råberi.</p>

      <p>Anne har sagt det til hende.</p>

      <p>"Du skal ikke sådan råbe," har hun sagt flere gange.</p>

      <p>"Vrøvl," siger mor så, "oldefar er over 90 - han er stok­døv."</p>

      <p>Så siger Anne ikke mere, men vel er han ej.</p>

      <p>Han hører bare ikke ligeså godt som andre.</p>

      <p>Mor prøver altid at snakke lidt med ham, inden de går ud, men det er, som
	om hans ord forsvinder langt væk, når hun er der.</p>

      <p>I dag spørger hun: "Har du det godt, oldefar?" og der er han ikke i
	tvivl, svaret kommer med det samme: "Tak, jeg har det fint."</p>

      <p>"Det var da godt," siger mor lettet, "og hvad har I to så lavet?"</p>

      <p>"Lavet?" gentager han og begynder at vrøvle, så mor holder op med at
	lytte og stiller ham et nyt spørgsmål, og det er et af de lette: "Har I fået
	noget godt til middag?"</p>

      <p>"Oh, ja," siger han, "det var så godt, smagte dejligt."</p>

      <p>"Nå," siger mor og lyder inter­es­seret, "hvad fik I da?"</p>

      <p>"Vi fik … da ... og ...­fik ... ­dejlig mad , mad ja ... at spise ...
	ja, spise, og mad, og ..."</p>

      <p>Mor begynder at se nervøs ud og skynder sig at hale i Anne og sige:
	"Jamen nu siger vi skam tak for i dag, og Anne kommer igen på torsdag."</p>

      <p>I bussen hjem lægger mor sin arm om Anne og giver hende et klem.</p>

      <p>"Jeg synes, det er så fint, at du vil besøge oldefar," siger hun.</p>

      <p>"Nå," siger Anne og putter sig ind til mor.</p>

      <p>Det er så rart at mærke, at mor har længtes lidt efter hende.</p>

      <p>Til daglig får hun ikke skrækkelig mange knusere.

      <p>"Du må jo have en engels tålmo­dighed," siger mor pludselig.</p>

      <p>Anne ved ikke så meget om engle, og tålmo­dighed aner hun slet ikke, hvad
	er. Kun, at det er noget, hun har, og hun er sikker på, at engle i al fald
	ikke er noget skidt.</p>


    </div>

  </body>
</html>
