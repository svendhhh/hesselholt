<xml>
	<title>Dejlig er Jorden</title>
	<image>img/books/dejlig.jpg</image>
	<image_title>Dejlig er Jorden</image_title>
	<udsolgt>true</udsolgt>
	<review>
		<header>Lekt√∏rudtalelse:</header>
		<![CDATA[
			<p>Dejlig er Jorden: 10 kapitler af digterens B.S.Ingemanns liv/Marianne Hesselholt. Net-bog-klubben. -221 sider.</p>

			<p>Efter Landsbybarnet 2002 og Lucie 2003, afslutter Marianne Hesselholt
			sin romanbiografi om B. S. Ingemann. Ingemann er ved at finde sin
			position som digter, men f&oslash;ler ikke, at hans romaner og digte
			bliver v&aelig;rdsat nok. Den obligatoriske tur til Rom f&oslash;rer
			til mange indtryk, men ogs&aring; en ulykkelig forelskelse, mens Lucie
			hjemme venter p&aring; sin Bernhard Severin. De flytter til Sor&oslash;
			og da aftensangene og morgensangene, med musik af Weyse bliver et hit,
			er Ingemann endelig tilfreds og har fundet sin plads i dansk
			litteratur. En indforst&aring;et skildring af digterpr&aelig;sten og
			de d&aelig;moner han m&aring; k&aelig;mpe imod, ikke alt er den rene
			idyl, og &aelig;gteskabet med Lucie m&aring;ke ikke helt uden
			problemer. Ingemann m&oslash;der mange kendte, Grundtvig,
			H.C. Andersen, og hvad der ellers r&oslash;rte sig i guldalderen, og
			Hesselholt har godt fat i sin hovedperson, som fremst&aring;r som et helt menneske, med tvivl og uro, men ogs&aring; med en evne til at skrive fra barnehjertet. God personskildring, god tidsskildring, et digterportr&aelig;t, der holder vand, skrevet i et letl&aelig;st sprog, garneret med digte og breve fra Ingemanns h&aring;nd, og samtidig en historie om et afsnit af Danmarks historie, hvor meget forandrede sig.</p>
			<b>Karsten Just.</b>
		]]>
	</review>
	<excerpt_header>Uddrag fra romanen: Kapitel 8</excerpt_header>
	<excerpt_name>uddrag fra Kapitel 8</excerpt_name>
	<excerpt>
		<![CDATA[
			<h3>1837</h3>

			<i>Nu titte til hinanden de favre Blomster smaa;<br>
			De muntre Fugle kalde paa hverandre;<br>
			Nu alle Jordens B&oslash;rn deres &Oslash;jne opslaa;<br>
			Nu Sneglen med Hus p&aring; Ryg vil vandre<p></i>


			Han slog havestued&oslash;ren p&aring; vid gab, gabte selv ret
			inderligt, s&aring; stod han lidt og trak vejret dybt, som ville han
			drage den k&oslash;lige morgenbrise fra s&oslash;en helt herop, hvor han
			nu strakte sig for langsomt at v&aring;gne op til en ny
			dag. S&aring;dan en velsignet forsommerdag. Og tilmed hans
			f&oslash;dselsdag. Men det var ikke kun hans gamle, lidt tr&aelig;tte
			krop med hele sit indhold af sj&aelig;lelige aflejringer og sindrigt
			hjernespind, der stod her og fejrede jubil&aelig;um for en navnkundig
			f&oslash;dsel i en fjern fortid. Noget nyt var spiret frem i ham og
			blevet forl&oslash;st i en stille nattetime. Og nu l&aring; det
			p&aring; hans pult, s&aring; funklende friskt som duggen derude i
			gr&aelig;sset. Hans Morgensange. Hvor de lyste, og hvor de bragte ro
			til ham!<br>

			Da han for lidt siden v&aring;gnede, l&aring; han en tid og betragtede
			solstrejfenes s&oslash;lvtr&aring;deleg i Lucies h&aring;r. Hun sukkede
			i s&oslash;vne, m&aring;ske dr&oslash;mte hun om ham. Han havde ikke
			v&aelig;ret nem at omg&aring;s i den sidste tid. Det forekom ham ind
			imellem, at hans lange liv var en tilsvarende lang kamp, hvor sejrene
			lynsnart vendte sig til nederlag, og han havde ikke undladt at klage
			sig til hende. Og han havde m&aelig;rket hendes tavse beklemthed, set
			den udfoldet i t&oslash;rkeramte blomster, der gispede p&aring; hendes
			l&aelig;rred. Og gerne villet tr&oslash;ste, men der tr&aelig;ngte
			s&aring; f&aring; og s&aring; karrige solstrejf ind i hans sind, at
			han ikke havde haft noget lys at sprede for andre. Ikke engang for
			hende. Midt i mismodet havde han imidlertid fuldf&oslash;rt det lange
			middelalderprojekt, der begyndte med Valdemar den Store og hans
			M&aelig;nd, og i denne vinter var blevet afsluttet med Holger Danske,
			en lang digtcyklus om den danske sagnhelt. Og gennem Holger havde han
			form&aring;et at tolke sit eget tungsind, men han havde ogs&aring;
			sunget om sit h&aring;b.<br>

			Solen stod h&oslash;jt p&aring; himlen nu, og dens str&aring;ler legede
			sit tavse fyrv&aelig;rkeri derude p&aring; den klare
			vandflade. "I hvert solglimt Gud er n&aelig;r," hviskede
			hans l&aelig;ber, og han f&oslash;lte en helt ny gl&aelig;de spire
			frem. Gud havde aldrig forladt ham. Og versene til lovprisning af
			skaberv&aelig;rket var jo kommet til ham s&aring; legende let som
			solens glitren for hans tr&aelig;tte &oslash;jne, de var faldet ham
			s&aring; naturligt, som var det selveste Moder Natur, der
			sm&oslash;gede sig ind i ham for atter at forlade ham i lyse og glade
			ord. Det var flydt fra hans pen, vers efter vers, indtil der stod syv
			morgensange og en enkelt for&aring;rssang p&aring; papiret.<br>

			Sangene var en bestilling fra prinsesse Caroline Amalie, et
			brugsv&aelig;rk til asylb&oslash;rnene derinde i K&oslash;benhavn, og
			for ret at n&aring; de sm&aring; v&aelig;sners hjerter, var han listet
			den lange vej tilbage til sin egen
			barnesj&aelig;l. Pr&aelig;steg&aring;rdshaven derhjemme i
			Torkildstrup. Sommerstemning. Morgenstemning. Lyde, dufte og
			synsindtryk. Og i en sk&oslash;n sammensmeltning af barnets ukunstlede
			sansegl&aelig;de og den voksne digters formgl&aelig;de og
			kunstforst&aring;else var sangene blevet skabt. Og de var blevet mere
			fuldkomne end noget, han f&oslash;r havde skrevet. Og sandelig noget
			ganske andet end hans tidligere H&oslash;jmesse Salmer.<br>

			S&aring; enkelt kunne det alts&aring; siges, t&aelig;nkte han, da han
			undrende l&aelig;ste sine digte h&oslash;jt for sig selv, inden han gik
			til sengs. Med s&aring; f&aring; ord og i s&aring; f&aring; vers kunne
			man bev&aelig;ge sig fra den evige Skaber og til det d&oslash;delige
			menneskebarn. Fra verdensaltet til skoleg&aring;rden. I de sidste dage
			var det lykkedes ham at flyve den lange vej fra moden mand til lille
			barn og at generobre den tabte n&aelig;rhed til Guds
			natur. M&aring;ske kom denne lethed af noget helt andet. For han var
			samtidig begyndt at nedf&aelig;lde sm&aring; erindringsglimt fra sit
			liv. Kun udkast, og m&aring;ske blev de ikke til andet, men han havde
			givet sig selv lov til at dv&aelig;le en stund i fortiden, og her
			havde han m&oslash;dt lyset og gl&aelig;den igen. En lang istid var
			slut, f&oslash;lte han, nu vendte livsgnisten tilbage.<p>

			 

			"Lucie, vil du h&oslash;re noget smukt?" Han spurgte s&aring;
			glad.<br>

			"Allerede ved arbejdsbordet?" undrede hun sig, for dagen var jo knap
			begyndt. Og det var hans f&oslash;dselsdag, s&aring; kunne han vel
			holde fri.<br>

			Hun var netop tr&aring;dt ind i stuen, havde for l&aelig;ngst
			fuldf&oslash;rt sit morgentoilette og if&oslash;rt sig den
			kjortelagtige, folderige dragt, hun yndede at b&aelig;re i denne
			tid. Ogs&aring; den hvide turban sad som den plejede i
			kunstf&aelig;rdige slyngninger om hendes magre ansigt.<br>

			Hun ville sp&oslash;rge ham, om han ville v&aelig;re s&aring; rar at
			sadle hendes &aelig;sel. S&aring; kunne de sammen foretage en tur i
			skoven i det gode vejr og s&aring;ledes fejre, at det var hans
			f&oslash;dselsdag. Hvis han da br&oslash;d sig om det? Hun havde den
			hele vinter og det meste af for&aring;ret k&aelig;mpet med gigt i
			bent&oslash;jet og en smerte i underlivet, der holdt ved, sk&oslash;nt
			noget, der lignede sommervarme, s&aring; sm&aring;t havde meldt sin
			ankomst til Sor&oslash;. Smerterne tillod hende imidlertid ikke at
			foretage lange promenader, kun ganske korte ture ned i haven kunne hun
			overkomme. S&aring; kunne hun sidde helt nede ved det fr&oslash;nnede
			stakit og gl&aelig;de sig over det smukke udsyn over s&oslash; og
			skov. Og det blev man ikke tr&aelig;t af nu, hvor alt endnu var
			for&aring;rsagtigt gr&oslash;nt. Hun kom til at smile ved tanken om det
			gamle stakit, der tr&aelig;ngte til at friskes op med maling. Hun
			havde bestemt, at det denne gang skulle v&aelig;re bl&aring;t som
			s&oslash;en, der skimtedes mellem stakittets ribv&aelig;rk. Og hun
			havde skrevet et lille vers derom til maleren: "Stakittet bl&aring;t
			skal v&aelig;re, s&aring; det kan ligne luft og atmosf&aelig;re." Men
			han havde i g&aring;r sendt hende sit svar, en lille billet,
			hvorp&aring; han ogs&aring; havde prentet et vers. Der stod med store
			bogstaver: "Nej! Stakittet sm&oslash;res skal med tj&aelig;re, s&aring;
			det kan modst&aring; luft og atmosf&aelig;re."<br>

			Bernhard havde k&oslash;bt hende et lille &aelig;sel, og han var flink
			til at tr&aelig;kke hende rundt i byen, hvis hun havde &aelig;rinder
			der. Men det h&aelig;ndte yderst sj&aelig;ldent, og til daglig
			n&aring;ede hun ikke l&aelig;ngere end til haven.<br>

			Nu bad han hende lytte. Det gjorde han altid, n&aring;r et
			digterv&aelig;rk l&aring; fuldb&aring;rent p&aring; hans bord, men det
			kunne ogs&aring; h&aelig;nde, at han m&aring;tte h&oslash;re hendes
			mening i en fase, hvor han endnu bar p&aring; det uf&aelig;rdige
			skelet, og der m&aring;ske var ved at komme en smule k&oslash;d
			p&aring;, men hvor han tvivlede p&aring;, at det nu ogs&aring; satte
			sig de rette steder. En smuk figur skulle hans digte have. Da kunne
			han blive ivrig og lettere nerv&oslash;s bede hende l&aelig;gge
			&oslash;rer til. Men hun holdt ikke af det, for han var s&aring;
			knusende god til at l&aelig;se sine egne tekster. Og n&aring;r han kom
			i tvivl eller gik rent i st&aring;, s&aring; var det n&aelig;sten
			altid noget tyndt pjask, han h&aelig;ldte ud over hende. En servering,
			hun helst var fri for. For da m&aring;tte hun vare sin mund, hvilket
			slet ikke faldt hende let. Men sagde hun sin mening, lukkede han i som
			en ukogt musling. Og han kunne ikke gen&aring;bnes, selv om man
			fors&oslash;gte at koge ham i lidt sirup.<br>

			"L&aelig;s min ven," sagde hun og satte sig til rette i sofaen.<br>

			"Ja."<br>

			Hvorfor stillede han sig nu i positur? Hans lille runde skikkelse i
			forening med hans lidt pibende fistelstemme ville distrahere hende og
			g&oslash;re det vanskeligt at yde digtene fuld
			retf&aelig;rdighed. Vidste hun.<br>

			Han slog teatralsk ud med armene. S&aring; lagde han ud.<p>

			 
			<i>
			Lysets Engel gaar med Glands<br>

			Gjennem Himmelporte,<br>

			For Guds Engels Straalekrans<br>

			Flygter alle Nattens Skygger sorte.<br>

			 

			Sol gaaer over Verden ud<br>

			Med Guds Lys i &Oslash;ie:<br>

			See! Vor Herres Sendebud<br>

			Gaaer paa gyldne Skyer i det H&oslash;ie.<p>

			 

			Englen spreder over Jord<br>

			Glandsen fra Guds Himmel;<br>

			I sin Kaabes Straaleflor<br>

			Favner han Alverdens glade Vrimmel.<p>

			 

			Sol seer ind i Slot og Vraa,<br>

			Seer paa Drot og Tigger,<br>

			Ser til Store, seer til Smaa,<br>

			Kysser Barnet, som i Vuggen ligger.<p>

			 

			Os han ogsaa favne vil<br>

			Englen i det H&oslash;ie;<br>

			Os han ogsaa smiler til<br>

			Englen med Guds Himmelglands i &Oslash;ie.<p>

			 

			Os har og Vor Herre kj&aelig;r;<br>

			Ingen Sj&aelig;l han glemmer;<br>

			I hvert Solglimt Gud er n&aelig;r<br>

			Og vor glade Morgensang fornemmer.<p>
			</i>
			 

			Han holdt inde og sagde, at dette digt skulle hun h&oslash;re
			f&oslash;rst, for det var det bedste. Og havde hun ret forst&aring;et
			det? Kunne hun se de smukke billeder folde sig ud? Og fattede hun
			deres liv? Spurgte han ivrigt. Hun nikkede tavs og bad ham
			forts&aelig;tte. S&aring; lukkede hun &oslash;jnene og fors&oslash;gte
			at abstrahere fra alt uv&aelig;sentligt, og han tog hende ved
			h&aring;nden og f&oslash;rte hende vers for vers ind i den dejligste
			puslingeverden. Alt i naturen s&aring; han i barneh&oslash;jde. Det var
			s&aring; yndigt, som man kunne t&aelig;nke, men dog n&aelig;ppe
			kunst. Bedst kunne hun lide den sidste, han
			l&aelig;ste. For&aring;rssangen. Her m&aelig;rkede man den voksne
			digter. Og hun bad ham l&aelig;se den en gang til. Forundret glad
			gentog han:<p>

			 
			<i>
			Storken sidder p&aring; Bondens Tag;<br>

			Han ser over Mark og Enge.<br>

			Det bliver saa dejlig en Foraarsdag;<br>

			Nu kommer den favre Tid, jeg ventet s&aring; l&aelig;nge<p>

			 

			Storken klaprer paa Bondens Tag,<br>

			Og G&oslash;gen kukker i Skoven.<br>

			Med Majl&oslash;v nu kommer skj&oslash;n Valborgs Dag;<br>

			Nu stiger der Pinseglans med Sol over Voven<p>

			 

			Storken flyver fra Bondens Tag;<br>

			Han spanker i gr&oslash;nne Enge.<br>

			Han kommer som Gj&aelig;st til skj&oslash;n Valborgs Dag;<br>

			Han bringer den favre Tid, jeg vented saa l&aelig;nge.<p>

			 

			Storken flyver til H&oslash;sten bort;<br>

			Han kommer igjen ad Aare.<br>

			Du Sommerens Gj&aelig;st, dv&aelig;l ikke for kort!<br>

			Velkommen du favre Tid, jeg elsker saa saare!<p>
			</i>
			 

			"Det er den bedste," sagde hun.<br>

			"Synes du virkelig?" han l&oslash;d
			skuffet. Hvorfor? Det var da ment som en ros, der skulle l&oslash;fte
			ham.<br>

			"Bryder du dig ikke om de andre?"<br>

			"Det g&oslash;r jeg bestemt. De er ganske k&oslash;nne."<br>

			"K&oslash;nne?"<br>

			"Ja, som b&oslash;rneviser j&aelig;vnt hen er."<br>

			"Det mener du ikke? B&oslash;rneviser?"<br>

			"Ja, det er vel s&aring;danne, dronningen bad dig skrive, og jeg
			synes, det er lykkedes udm&aelig;rket."<br>

			"Men de er mere end det. Det vil du m&aring;ske sande, hvis du
			s&aelig;tter dig stille og l&aelig;ser dem igen."<br>

			"Jeg synes, du skal sende dem til Weyse, han kan sige dig, om de er
			sangbare, og til Grundtvig, for han kan give dig en bedre kritik end
			jeg form&aring;r."<br>

			"Mon, s&aring; skulle det da v&aelig;re f&oslash;rste gang. Men lad os
			nu sadle dit &aelig;sel og glemme alt andet end at solen skinner, og
			at det er blevet sommer i Sor&oslash;.<br>
		]]>
	</excerpt>
</xml>

