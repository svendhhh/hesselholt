<xml>
  <title>
    Thomas Kingo (1634 - 1703)
  </title>
  <body>
    Ubændig i sin vilje og stærk i sin tro, det var han. Kingo levede i en tid, der var præget af kaos og omskiftelighed. Aldrig har Danmark været så forarmet som i 1600 tallet, og aldrig har magt og pragt udfoldet sig mere hensynsløst. Selv formåede Kingo at navigere sikkert gennem tidens mange farer, og skønt han ofte var en kæntring nær, så klarede han sig. Jeg vil fortælle om dette underlige menneske og de smukke salmer, han digtede, og hvori tidens ustadighed og hans eget ubændige temperament afspejler sig.
  </body>
</xml>
