<xml>
  <title>
    Dronning Elisabeth af Kandestederne
  </title>
  <body>
    Der er skrevet flere bøger om Kandestederne og det liv, der udfoldede sig der i begyndelsen af 1900tallet. Kokholms Hotel var et yndet feriested for rige og kendte danskere. En populær TVserie, ”Badehotellet,” tager afsæt i den nostalgiske forestilling om en forgangen idyl og gennemspiller fortællingerne om de sorgløse sommerglæder. Men der var et ganske andet liv på egnen, før Kandestederne blev ”opdaget” af den fornemme verden, og det liv står i skarp kontrast til ovennævnte idyl. De to unge mennesker, der byggede hotellet, Elisabeth Houkjær og Christen Kokholm, voksede op under forhold, der var præget af slid og fattigdom. Hun var hedebondens datter, han var søn af en daglejer. Men de havde en fælles drøm, og den slap de aldrig, selv om vejen dertil var lang og brolagt med forhindringer. Med en ufattelig kraft og viljestyrke trodsede de vilkårene, og det lykkedes dem at realisere drømmen, og da pigen blev en gammel kone, blev hun af Danmarks største skuespiller, Poul Reumert, tituleret ”Dronning Elisabeth”. Hun fortjente titlen. Jeg vil fortælle om livet og om menneskene før stedet blev et paradis for velhavere og kendte.
  </body>
  <image>
    dronning-elisabeth-af-kandestederne.jpg
  </image>
</xml>
