<xml>
  <title>
    Lucie Mandix. En varm kvinde i en kold tid.
  </title>
  <body>
    Hun var gift med digteren Ingemann. De levede i den periode, vi kalder Guldalderen, men det var også en tid, hvor Danmark mistede magt og land og penge, ja endda gik bankerot. Et lidet land blev det i den tid. Men digterne havde deres storhedstid, for de digtede om andre og mere gyldne tider, og her satte kun fantasien grænser. Grænser var der ellers nok af. Også for kvinders virkeområde, og kunstnerisk virksomhed var mandens område, men Lucie trængte ind og markerede sig, selv om hun ikke blev anerkendt i sin samtid. Jeg vil fortælle om hendes bevægede liv og tage jer med på en rejse i hendes særprægede billedunivers. 
  </body>
</xml>
