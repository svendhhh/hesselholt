<xml>
  <title>
    Alzheimers.
  </title>
  <body>
    Foredraget vil bl.a. handle om sygdommen Alzheimers, en diagnose, der var ret ukendt, da min mor fik den i 1982. På billedet danser mine forældre guldbryllupsvalsen og har måske aldrig været lykkeligere end netop den dag, og da havde sygdommen varet i flere år.
 
    Gennem eksempler fra litteraturens, filmens og virkelighedens verden vil jeg fortælle om den hverdag, de syge og deres pårørende lever i. Navnlig vil jeg fortælle om det lys, som ingen sygdom formår at slukke, men som man ofte glemmer i fortvivlelsen over, hvor hårdt det kan være at leve i og nær den alvorlige sygdom.

  </body>
</xml>
