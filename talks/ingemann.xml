<xml>
  <title>
    B. S. Ingemann (1789 - 1862)
  </title>
  <body>
    Jeg vil fortælle om Ingemanns liv og digtning. Han oplever i denne tid en renæssance, og det hænger måske sammen med, at følelse værdsættes nok så højt som fornuft. I foredraget vil jeg belyse den såkaldte Guldalder, hvor Danmark blev forarmet og skrumpede som nation, men hvor digterne kompenserede ved at digte højstemt om en mere glorværdig tid. Her var Ingemann bannerfører. Mange husker endnu hans historiske romaner, og de fleste elsker morgen-og aftensangene. Men der findes en anden Ingemann, som de færreste kender, og jeg vil i foredraget også fortælle om denne næsten ukendte digter. 
  </body>
</xml>
